---
title: Gdynia Game Festival już w grudniu
author: Przemek
type: post
date: 2015-11-02T05:58:29+00:00
url: /gdynia-game-festival-juz-w-grudniu/
featured_image: /wp-content/uploads/2015/11/Gdynia_Game_Festival2-624x374.jpg
hits:
  - 130
dsq_thread_id:
  - 4281645939
categories:
  - Inne
tags:
  - ppnt gdynia
  - wydarzenie

---
Takiego wydarzenia chyba jeszcze u nasz na pomorzu nie było! W Gdyni w PPNT odbędzie się impreza o nazwie Gdynia Game Festival. GGF to turnieje gier komputerowych (e-sport) i konferencje naukowe w jednym. Ja będe a Ty?

<!--more-->

Gdynia Gamie Festival to [targi innowacji][1], turnieje gier komputerowych i konferencje naukowe. Impreza odbędzie się w dniach 11-13 grudnia 2015 roku w Pomorskim Parku Naukowo Technologicznym w Gdyni oraz Hali Sportowo-Widowiskowej Gdynia Arena. Są to nowoczesne obiekty, wpasowujące się w innowacyjny charakter eventu. GGF zaistnieje jako pierwsze takie wydarzenie w północnej części Polski.

**Strefa Turniejowa &#8211; coś dla fanów E-sportu.**

[Turniej CS:GO][2] (Counter-Strike: Global Offensive) oraz [turniej League of Legends][3] to dwie główne atrakcje tej strefy. Eliminacje rozgrywane będą w trybie online już w listopadzie tego roku. Najlepsze drużyny, rywalizujące o Puchar GGF, zobaczymy na dużej scenie w Gdynia Arena. W trakcie wydarzenia możemy spodziewać się również wielu lokalnych turniejów na różnych platformach.

**Strefa Innowacji &#8211; coś dla fanów nowych technologii.**

Jest to przestrzeń wystawców innowacyjnych produktów, usług oraz prototypów, które już niedługo pojawią się w otaczającym nas świecie. Roboty, drony, drukarki 3D to tylko niektóre z atrakcji tej strefy. Znajdziemy tu również wiele ciekawych wynalazków, skrywanych na co dzień za murami uczelni wyższych. Targom towarzyszyć będą różnorodne warsztaty zdobywania umiejętności związanych z innowacyjnymi technologiami.

**Strefa Konferencyjna – coś dla ludzi głodnych wiedzy.**

Konferencja naukowa poruszy wiele ciekawych tematów, m.in. Innowacji w Edukacji oraz Innowacyjnych Rozwiązań. Specjaliści z branży poprowadzą tu kilkadziesiąt godzin pasjonujących prelekcji. Dowiemy się, jak skutecznie wykorzystywać nowe możliwości w kształceniu społeczeństwa oraz w jaki sposób możemy wpływać na otaczający nas świat wykorzystując nowe technologie.

**Strefa Rozrywki – coś dla tych, którzy lubią się dobrze bawić.**

[Festiwal w Gdyni][4] będzie zgrywalizowany. Oznacza to, że gdy tylko pobierzemy aplikację na swój smartfon lub tablet, natychmiast wejdziemy do gry. Odwiedzanie kolejnych stoisk będzie powodowało aktywację nowych zadań, dzięki którym uczestnicy zdobędą doświadczenie oraz nagrody. Baw się z nami, graj i wygrywaj!

&nbsp;

 [1]: http://gdyniagamefestival.com/targi-innowacji/
 [2]: http://gdyniagamefestival.com/turnieje-cs-go/
 [3]: http://gdyniagamefestival.com/turnieje-lol-league-of-legends/
 [4]: http://gdyniagamefestival.com/