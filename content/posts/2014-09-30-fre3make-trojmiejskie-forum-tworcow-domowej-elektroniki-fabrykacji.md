---
title: FRE3MAKE – trójmiejskie forum twórców domowej elektroniki i fabrykacji
author: Przemek
type: post
date: 2014-09-30T11:04:26+00:00
url: /fre3make-trojmiejskie-forum-tworcow-domowej-elektroniki-fabrykacji/
featured_image: /wp-content/uploads/2014/09/BANER-Centrum-Designu2.jpg
hits:
  - 280
dsq_thread_id:
  - 3068386897
categories:
  - Inne
tags:
  - arduino
  - ppnt gdynia
  - Raspberry pi
  - RepRap
  - wydarzenie

---
**25 października 2014 r. w Nowych Prototypowniach PPNT Gdynia odbędzie się spotkanie integrujące społeczność użytkowników elektroniki, robotyki, fabrykacji i entuzjastów nowych technologii.**

<!--more-->

Forum jest połączeniem trzech znanych na świecie typów spotkań tj.Raspberry Jam, Arduino Day oraz Dni druku 3D.Dla twórców chcących zaprezentować swoje projekty przygotowane zostaną stanowiska, gdzie można będzie bezpiecznie ustawić drukarkę, frezarkę, robota lub jakiekolwiek inne układy elektroniczne. Osoby dopiero planujące rozpoczęcie przygody elektroniką w duchuopenhardware, będą miały niepowtarzalną okazję spotkać i porozmawiać z osobami zajmującymi się fabrykacją domową oraz zdobyć wiedzę w tym zakresie.

Podczas forum odbędą się wystąpienia i prelekcje dotyczące m.in. zagadnień druku 3D, wykorzystania platform Raspberry Pi, Arduino, AVR oraz obrabiarek CNC. W trakcie imprezy planowany jest również konkurs, który pozwoli uczestnikom zaprezentować możliwości wystawionych przez siebie urządzeń.  
Osoby zainteresowane zaprezentowaniem swojego projektu mogą przesłać zgłoszenia na adres: kontakt@fre3make.pl. W treści maila należy wpisać krótki opis projektu oraz załączyć zdjęcie(a).Można też wypełnić formularz zgłoszeniowy na stronie internetowej forum.

Forum odbędzie się w Nowych Prototypowniach Pomorskiego Parku Naukowo–Technologicznego Gdynia. Miejsce to powstaje z inicjatywy Centrum Designu Gdynia w celu testowania nowych rozwiązań, spotkań z przedstawicielami sektora przemysłów kreatywnych oraz organizacji wydarzeń wystawienniczych.  
Spotkanie zaplanowane jest od godz. 9.00 do 17.00. Szczegółowy plan można śledzić na stronie www forum.  
Więcej informacji o forum znajduje się na naszej stronie <http://fre3make.pl>

Ja tym bardziej zapraszam bo sam się tam pojawię z projektem <nettemp.pl> :D

&nbsp;

&nbsp;