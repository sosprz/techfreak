---
title: Denon CEOL Piccolo + głośniki Denon SC-N5
author: Przemek
type: post
date: 2013-07-09T11:30:43+00:00
url: /denon-ceol-piccolo-glosniki-denon-sc-n5/
featured_image: /wp-content/uploads/2013/07/de_dran5_scn5_e2_e3_jp_bk_bg001_lo.jpg
hits:
  - 249
dsq_thread_id:
  - 1481022047
colormag_page_layout:
  - default_layout
categories:
  - Elektronika
tags:
  - recenzja
  - test

---
<p align="JUSTIFY">
  <strong>Dziś na techfeak goszczę Stuff z testem sprzętu muzycznego Denon.</strong>
</p>

<p align="JUSTIFY">
  Nie spodziewałem się tego po Denonie – firmie z ponad stuletnią tradycją na rynku sprzętu audio – ich nowy sprzęt Denon CEOL Piccolo pozbawiony jest napędu CD i służy wyłącznie do serwowania muzyki w formie cyfrowej, strumieniowanej z sieci lub nośników zewnętrznych. Brak odtwarzacza płyt Audio CD pozwolił też na zminiaturyzowanie sprzętu – Piccolo mierzy tylko 180 mm szerokości, 90 mm wysokości i 234 mm długości, dzięki czemu z łatwością znajdziesz dla niego miejsce w każdym zakątku domu czy biura. Zaraz przekonasz się, że warto to zrobić, bo Piccolo wcale nie brzmi cienko, jak flet, od którego wziął nazwę – oferuje świetne brzmienie w zestawie z dedykowanymi głośnikami Denon SC-N5.
</p>

<p align="JUSTIFY">
  <!--more-->
</p>

<p align="JUSTIFY">
  <a href="http://techfreak.pl/wp-content/uploads/2013/07/de_dran5_scn5_e2_e3_jp_bk_bg001_lo.jpg"><img class="aligncenter size-full wp-image-4086" src="http://techfreak.pl/wp-content/uploads/2013/07/de_dran5_scn5_e2_e3_jp_bk_bg001_lo.jpg" alt="de_dran5_scn5_e2_e3_jp_bk_bg001_lo" width="1683" height="917" /></a>
</p>

<p align="JUSTIFY">
  Sprzęt dostępny jest w dwóch apple’owych kolorach – błyszczącym białym i fortepianowo czarnym. Głośniki Denon SC-N5 są dopasowane kolorystycznie do Piccolo. Jakość wykonania jest wysoka, choć sprzęt jest w większości wykonany z tworzyw sztucznych. Design jest minimalistyczny – łagodnie zaokrąglone krawędzie pasują do urządzeń Apple i sprawdzą się w każdym wnętrzu. Gniazdo dokujące kryje się pod klapką na górnej powierzchni sprzętu, obok znajdują się przyciski do podstawowej kontroli – play/pauza, kursory do poruszania się po menu oraz przyciski głośności. Z przodu oprócz jasnego wyświetlacza znajduje się gniazdo słuchawkowe oraz port USB.
</p>

<p align="JUSTIFY">
  <a href="http://techfreak.pl/wp-content/uploads/2013/07/de_dran5_e3-e2-jp_bk_st_bg001_lo.jpg"><img class="aligncenter size-full wp-image-4085" src="http://techfreak.pl/wp-content/uploads/2013/07/de_dran5_e3-e2-jp_bk_st_bg001_lo.jpg" alt="de_dran5_e3-e2-jp_bk_st_bg001_lo" width="750" height="678" /></a>
</p>

<p align="JUSTIFY">
  CEOL Piccolo wyposażony jest w gniazdo dokujące i ładujące dla sprzętów Apple starszych generacji – nowego iPhone’a 5 będziesz mógł podłączyć przez USB lub AirPlay, ale niestety nie podładujesz go w trakcie odtwarzania. Oprócz tego Piccolo bez problemów podłączysz do swojej sieci domowej za pomocą Wi-Fi lub kabla Ethernet. Ten drugi sposób polecamy, jeżeli chcesz korzystać z kolejnej umiejętności Denona – odtwarzania plików audio wysokiej jakości 24-bit/192kHz (FLAC lub WAV), które będziesz strumieniował z dysku sieciowego NAS lub własnego komputera. Obecnie jednak najpopularniejszym sposobem słuchania muzyki jest strumieniowanie z Internetu za pomocą serwisów takich, jak Spotify oraz Last.fm i w tym Piccolo sprawdza się najlepiej. Zalogowanie się było łatwe &#8211; choć wymagało wpisania loginu i hasła za pomocą klawiatury na pilocie &#8211; i już po chwili mogłem słuchać wszystkich swoich playlist ze Spotify. Oczywiście Piccolo bez problemów odtworzy też twoją kolekcję mp3, a także mniej popularne formaty, jak AAC lub WMA czy ALAC.
</p>

<p align="JUSTIFY">
  <a href="http://techfreak.pl/wp-content/uploads/2013/07/de_scn5_em_bk_bg001_lo.jpg"><img class="aligncenter size-full wp-image-4087" src="http://techfreak.pl/wp-content/uploads/2013/07/de_scn5_em_bk_bg001_lo.jpg" alt="de_scn5_em_bk_bg001_lo" width="1058" height="500" /></a>
</p>

<p align="JUSTIFY">
  Piccolo ma na pokładzie wzmacniacz o mocy 65W i standardowe złącza głośnikowe, więc możesz go kupić, gdy masz już głośniki – bez problemu będzie z nimi współdziałał. Możesz też kupić inne głośniki zamiast proponowanych przez Denona SC-N5, ale nie gwarantuję, że będą równie dobrze brzmiały – inżynierowie dźwięku Denona spisali się naprawdę rewelacyjnie. Ba, możesz też – dzięki optycznemu wejściu cyfrowemu – podłączyć do Piccolo swój telewizor i sprawić, że „Pytanie na śniadanie” zabrzmi, jak nigdy dotąd. Jest również wyjście na subwoofer, więc Piccolo może być częścią zestawu 2.1. To naprawdę wszechstronny sprzęt.
</p>

<p align="JUSTIFY">
  <a href="http://techfreak.pl/wp-content/uploads/2013/07/de_dran5_e2_wt_re_bg001_lo.jpg"><img class="aligncenter size-full wp-image-4084" src="http://techfreak.pl/wp-content/uploads/2013/07/de_dran5_e2_wt_re_bg001_lo.jpg" alt="de_dran5_e2_wt_re_bg001_lo" width="1068" height="541" /></a>
</p>

<p align="JUSTIFY">
  Estetyczna apka sterująca na smartfony Denon Remote App dostępna jest na razie tylko na iOS oraz Androida i nie wiadomo czy pojawi się na telefony z systemem Windows Phone 8. Aplikacja jest o wiele wygodniejszym sposobem sterowania Piccolo, niż standardowy pilot. Zwłaszcza wyszukiwanie muzyki na Spotify czy w sieci domowej jest dużo łatwiejsze. Niestety, aplikacji zdarza się poważnie zwolnić, najbardziej odczuwalne jest to podczas przeglądania zasobów muzyki zgromadzonych na dysku sieciowym. Możesz za to tworzyć listy ulubionych utworów do szybkiego dostępu z menu głównego apki oraz łatwo kompletować playlisty.
</p>

<p align="JUSTIFY">
  Brzmienie Piccolo jest miękkie, naturalne i pełne; tylko miejscami brakuje mu trochę agresji tak wszechobecnej we współczesnych sprzętach hi-fi. Ale to nawet lepiej, zwłaszcza, gdy muzyka ma towarzyszyć ci w pracy lub relaksie. Piccolo ma wprawdzie dość mocy, żeby napędzić niezłą imprezę, ale ciężko wymagać od tak małego sprzętu potężnego i agresywnego brzmienia kolumn stojących podłączonych pod mocny wzmacniacz.
</p>

<p align="JUSTIFY">
  Jeżeli szukasz świetnie brzmiącego sprzętu, który połączysz ze swoim kontem na Spotify, możesz już przestać. Denon zapewni ci wszystko, czego potrzebujesz – świeże, przyjemne dla ucha brzmienie w każdym rodzaju muzyki, prostą konfigurację. W połączeniu ze Spotify oraz aplikacją na smartfony będzie wszystkim, czego potrzebujesz, żeby cieszyć się słuchaniem muzyki, jak nigdy dotąd. Audiofile mogą oczywiście kręcić nieco nosem, ale mi brzmienie Piccolo niezwykle przypadło do gustu – każdą piosenkę słyszałem jakby na nowo, z głębią i szczegółowością nieosiągalną dla głośników komputerowych czy słuchawek podpiętych do smartfona. Dopiero na Piccolo odkryłem wielowarstwowość płyty Daft Punk &#8211; Random Access Memories, którą wcześniej przesłuchałem na wszystkie strony na gorzej brzmiących sprzętach.
</p>

**Marcin Sikora, Stuff**

<h4 lang="pl-PL">
  <span style="line-height: 1.5em;">Dane techniczne:</span>
</h4>

**Denon CEOL Piccolo**  
Moc: 65W + 65W  
Obsługiwane formaty: MP3, WMA, AAC, FLAC 192/24, WAV 192/24, ALAC  
Łączność: Ethernet, Wi-Fi, AirPlay, USB, optical audio, gniazdo iPod, aplikacja na smartfony  
Wymiary (Sz x Wys x Gł w mm): 180 x 90 x 234  
Waga: 2,3 kg

**Głośniki Denon SC-N5**  
Typ: dwudrożne, dwugłośnikowe, bass reflex  
Moc:60 W (120 W PEAK)  
Skuteczność: 82 dB  
Pasmo przenoszenia 70 hz -20 kHz  
Impedancja: 6 omów  
Wymiary: (Sz x Wys x Gł w mm) 130 x 185 x 224  
Waga: 2 kg

Cena zestawu: **1 995 zł**

<a href="http://www.horn.eu/" target="_blank" rel="noopener">www.horn.eu</a>